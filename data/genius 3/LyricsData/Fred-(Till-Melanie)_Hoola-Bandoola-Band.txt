Är det verkligen fred, vi vill ha
Till varje tänkbart pris
Är vi alldeles säkra på det
Att det värsta av allt är krig

Med freden kommer vänskapen
Den knyts med starka band
Och banden binder ont vid gott
Och knyter falskt vid sant
Den börda som är tung för en
Bär två man oftast lätt
Och hellre gör man fel tillsammans
Än ensam handlar rätt
Så hand i hand, i en ändlös dans
Ja, som en kedja utan slut
Vågar ingen släppa sitt förskräckta grepp
Trots att vi dansar mot ett stup

Är det verkligen fred, vi vill ha…

Med lag ska landet byggas upp
Och lagen kräver fred
Så att dom som äger makt och guld
Ska kunna tjäna ännu mer
Men om folket kräver mer betalt
För smöret som dom sålt
Då är det brott mot fred och lag
Och det kallas för revolt
Na na na…

Är det verkligen fred, vi vill ha…

Med freden kommer segraren
Och han som slogs och stred
Får på böjda knän och med huv'et lågt
Ta emot den starkes fred
Och när sen tungan slitits ur hans mun
Och hans ögon skrapats ut
Och när ben och armar bundits 'hop
Med övermaktens knut
När han har fått en trasa i sin mun
Så att ingen hör ett ljud
Då har allting blivit normalt igen
Och ett krig har tagit slut

Är det verkligen fred, vi vill ha…

Och med freden kommer tystnaden
Allt ordnas underhand
Och folk och länder styckas upp
I samförståndets namn
"Så tag du halva jorden, bror
Och halva månen med
Så tar jag andra halvan
Så är vi bägge två tillfreds"
Om man då kämpar mot förtryck och hot
För den frihet som man valt
Då blir varje krig en segerstrid
Och varje fred ett nederlag

Är det verkligen fred, vi vill ha…