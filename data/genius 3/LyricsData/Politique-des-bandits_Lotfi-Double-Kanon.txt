[اللازمة]
Des bandits, des bandits
C'est la politique des bandits
C’est la po-po-po-politique
بالبيا راي تبلومبي
يا المهبول ، يا المغبون ، المسؤول راو مجهول
قلي كيفاه تمشي البلاد كي يعود نظامها مشلول ؟

[لازمة تمهيدية]
La politique, l'economie
تهدر عليهم تولي بيبليك اينمي
يا بن بولعيد راني جاي لقبرك نبكي
الحزب تاعك راو حاكمو واحد درابكي

[المقطع الأول]
السيستام راو حركي ، من الخارج كل محركي
و الشعب قلبو محروق ولادو في البحر ام حارقين
لي حاكمين كي الفاجرة ، مالبكري الخطة اي واجدة
من نهار ديغول خلاها بين يدين الكلان تاع وجدة
الحكومة رجالها ساجدة ، غير تلحس في الصباط
و السعيد راو شابع فيهم كي الحريم تاع السلطان
يا ستار شوف واش صار وزراء راضيين بالعار
أنا ظهرلي ام قلبوهم كيما هواري منار
آي عباد أوبريسي ، نظام فاسد مبريزي
كي السيسي راي تدريسي الناس بالحبس و بالبوليسي
طلعت دي جون ستريسي ، بالزطلة غير تدوزي
تَاقْرِيسي تْكَاسي تْبَاسي ، الله يرحمك يا إيبوسي

[اللازمة]

[لازمة تمهيدية 2]
من بكري نشوف نفس الصورة و نفس العبارات
قبايلي في الأرض و فوقو ثلاثة بالماتراك
أعطيه بالراس تيري بالرصاص الحي
و الا مات كيما معطوب قولو رام قتلوه صحاب اللحي

[المقطع الثاني]
يا ناس غرداية ، مسؤولكم مش لاتيلكم
أرواحكم ما تهمّوش قدام السكور تاع لاتليتيكو
واش بيكم ؟ القضية لا عرقية لا دينية
سياسة تقسّم البلاد باش تبقى ديما بين يديا
و لهيه ولاد الأبرار ، من ورقلة حتى لأدرار
قلّي واين هو حقهم من البترول لي راو في الآبار؟
لي يعبٍّر ، لي يهدر ، يطلب حقوق مشرفة
وزير يقول عليهم هاذوما شباب مشردة
يا واحد الخاين ، مع خاوتك راك متخاذل
خليهم يخدمو بيك عاللخر ترخس كي بلخادم
يالخاوة ، خربوا غدروا خرجونا الكل مهابل
حتى الشرطة هملوهم من نهار جاهم واحد هامل

[اللازمة]