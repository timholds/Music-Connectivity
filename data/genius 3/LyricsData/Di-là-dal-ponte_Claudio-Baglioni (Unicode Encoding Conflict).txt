Di là di là dal ponte questa è un'altra storia
Di chi aspetto sulla riva
Davanti al fiume della memoria
O chiuso al buio di una stiva
In un mare di speranza
Con un tozzo di illusione
Quando si scambia la maggioranza
Con la povera ragione
Dentro ad un silenzio d'oro
Le parole sono argento
E un grido è piombo e come un coro
Conto il vento intorno a noi
Questa è un'altra gente
Che sta in cerca dappertutto
E quando non si crede più in niente
Finisce che si crede a tutto
È una veglia delle sere
In cui si prova una partenza
Dalla mania dei soldi e del potere
Che è figlia della diffidenza
Su una terra di nessuno
Siamo ombre di un secondo
E il mondo non è di qualcuno
Perché il mondo è tutti noi

Là dove il vento va
Al di là oltre la realtà
Dove ce ne andremo
Con il sole in fronte
Di là di là dal ponte
E allora là quando il cuore sa
E più in là dentro un'altra età
Quando ce ne andremo
Verso l'orizzonte
Di là di là dal ponte

Questa è un'altra vita
Di cui non si scrive un rigo
La dignità sembra proibita
Essere uomo è già un castigo
Ma i ricordi hanno un presente
E i sogni cercano un futuro
Le dita sono candele spente
E il cielo è sempre dietro un muro
In un secolo disperso
Che è volato come un sasso
E un nuovo pezzo d'universo
È solo a un passo da qui e da noi

Là dove il vento va
Al di là oltre la realtà
Dove ce ne andremo
Con il sole in fronte
Di là di là dal ponte
E allora là quando il cuore sa
E più in là dentro un'altra età
Quando ce ne andremo
Verso l'orizzonte
Di là dì là dal ponte

Andremo via
In questo viaggio che chiamiamo tempo
Andremo via
In questo tempo che chiamiamo vita
Andremo via
In questa vita che chiamiamo sogno
Andremo via
In questo grande sogno
Che noi chiamiamo amore

Là dove il vento va
Al di là oltre la realtà
Dove ce ne andremo
Con il sole in fronte
Di là di là dal ponte
E allora là quando il cuore sa
E più in là dentro un'altra età
Quando ce ne andremo
Verso l'orizzonte
Di là dì là dal ponte