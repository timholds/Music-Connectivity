Io mi nascosi in te poi ti ho nascosto
Da tutto e tutti per non farmi più trovare
E adesso che torniamo ognuno al proprio posto
Liberi finalmente e non saper che fare...

Non ti lasciai un motivo né una colpa
Ti ho fatto male per non farlo alla tua vita
Tu eri in piedi contro il cielo e io così
Dolente mi levai imputato alzatevi...

Chi ci sarà dopo di te
Respirerà il tuo odore
Pensando che sia il mio
Io e te che facemmo invidia al mondo
Avremmo vinto mai
Contro un miliardo di persone
E una storia va a puttane
Sapessi andarci io...

Ci separammo un po' come ci unimmo
Senza far niente e niente poi c'era da fare
Se non che farlo e lentamente noi fuggimmo
Lontano dove non ci si può più pensare...

Finimmo prima che lui ci finisse
Perché quel nostro amore non avesse fine
Volevo averti e solo allora mi riuscì
Quando mi accorsi che ero lì per perderti...

Chi mi vorrà dopo di te
Si prenderà il tuo armadio
E quel disordine
Che tu hai lasciato nei miei fogli
Andando via così
Come la nostra prima scena
Solo che andavamo via di schiena...

Incontro a chi
Insegneremo quello che
Noi due imparammo insieme
E non capire mai cos'è
Se c'è stato per davvero
Quell'attimo di eterno che non c'è...
Mille giorni di te e di me...

Ti presento
Un vecchio amico mio
Il ricordo di me per sempre
Per tutto quanto il tempo
In questo addio
Io mi innamorerò di te...