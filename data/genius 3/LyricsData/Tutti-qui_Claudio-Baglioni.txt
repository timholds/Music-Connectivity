Come i giorni sono tanti
A guardarli da quassù
E a portarli tutti avanti
Quanti restano laggiù
Ti inventi allora degli istanti
Che la vita non da più
Sotto le dita quei momenti
Che vorresti ancora tu
Tutti qui

Santa musica leggera
Per chi è senza compagnia
Per un'esistenza intera
Per amore o per pazzia

Che dura tenerezza c'era
Al rientro di periferia
Dentro un ragazzo di pianura
A caccia della sua poesia

Tutti qui, tutti qui
I miei viaggi che vago
Per quel mare che ormai è un lago
Tutti qui i miei sogni
Di essere un mago
E di correre il vento mai pago

E per battere il mio tempo
L'ho dovuto vivere e
Mi ha rubato nel frattempo
Tutti quanti gli altri me

E una canzone non è niente
È un odore o una bugia
Soffia al cuore della gente
Mentre prova a volar via

Dal ponte amaro del presente
Dietro a qualche nostalgia
O un metro dopo l'orizzonte
Sopra il treno della fantasia

Tutti qui, tutti qui
I miei passi all'assalto
Delle strade di nubi e asfalto
Tutti qui i miei sguardi
Oltre il cielo in un salto
Per vederlo una volta dall'alto

E arrivare in capo al mondo
E alle stelle che non hai
Ma siamo storie di un secondo
Di chi non ha vinto mai

Tutti qui, tutti qui
I miei anni alle porte
Sulle scale di un pianoforte
Tutti qui i miei pezzi
A ingannare la sorte
Per cantare più a lungo e più forte

Se nel sole di domani
Ci perdessimo così
E se anche fossimo lontani
Noi saremo insieme sempre tutti qui