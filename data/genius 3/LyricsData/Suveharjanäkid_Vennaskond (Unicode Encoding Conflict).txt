Tule poole vetevallast
Ilusaid ja rumalaid
Näkke hiilis mööda kallast
Nagu ebajumalaid
Mõni tuli nagu kala
Mõni laineil astudes
Mõni kandis sõnajala-
Õisi vesikasvudes
Meelitades noori mehi
Eksitades noori hingi
Peelitasid paljaid kehi
Mõdukapad käisid ringi
Vabanes kõik endashoitu
Tulle kanti uusi halge
Söödi ühepajatoitu
Peeti kummalisi talge
Iga mees kes mõõka kandis
Puusal kirvest kirivööga
Võttis mida võtta andis
Ühe lühikese ööga