[المقطع الأول]
انايا صح انسان بسيط
هدرت الحق قالولي باسيت
الحكومة تفاسيك بالسيف تبوسيك
كيما صرى لـ بوعزيزي تاع سيدي بوزيد
يحبّوك تروح تحرق نفسك بـ ليسونس
تبيع الزطلة لـ أدوليسونس
لهنا كلشي فستي بويسونس
تكون ديبلومي تي.آس و ليسونس
الدعوة اي مرقت لبلاد آي بركت
حكومة تبكي رئيس امبركل وزير معركل
يركل يهركل مهركل يبان مبكم
قدّام أنجيلا ميركل مرقد
آو ماينة بهدلنا فـ ألمانيا يا لميمة
العبد هذا مانياك كيما قال مايدي لامافيا ديطاليا
هما ما يشوفوش) .. المسؤولين لي جامي يفيدوا)
هما يشوفوا غير) .. كاش من معلم دار تصويرة ولا فيديو)
هما ما يشوفوش) .. للناس لي سرقت حتى لدركا مشها شابعة)
هما يشوفوا غير) .. لـ علي بلحاج مش لازم يروح يصلي الجمعة)
هما ما يشوفوش) .. السبيطارات و الناس لي طايحة كي لي-بليسي)
هما يشوفوا غير) .. درك بالصحافة و ناس السطح تاع كاي.بي.سي)
هما ما يشوفوش) .. داك الزوالي باش يرتاح لازملو فيزا)
هما يشوفوا غير) .. رئيس تعوج ازرب طلعو درك لسويسرا)
عاديك شكيب لقاها سايبة ، دوروه من زاوية لزاوية
المرة الجاية يكرموا الزاملة ، كي الشابة صباح الزانية
و الشبيبة راهي زاهية ، حياتها صعيبة مشها ساهلة
و ريم سلال في باناما بسواردكم راهي زاهية

[اللازمة](x2)
أنا ويّـاك ... أنا ويّـاك
أنا ويّـاك ... أنا ويّـاك
أنا ويّـاك ... أنا ويّـاك
أنا ويّـاك ... ديما نوكلوا عليهم ربّي

[المقطع الثاني]
لويزة حنون يا لحبيبة أزمة اقتصادية صعيبة
باش نتهناو لازمنا نبيعوا الشحمة تاع بهاء طليبة
هداك العبد راهو وخيدة ، جابوه من الزريبة للدريبة
و لماكلة تاعوا يغدوا بيها اثيوبيا و مام اديس ابيبا
هداك العبد راهو ديقا غير بالرشوة يخدم الفيلم
دعاوي الشر لي فيه تكفيه ما تفهم عبد ولا دلفين
هداك العبد ربي يعافيه يا حفيظ السيد حا يفيض
عنابة قولوا للشيخ سليم كاش ما يرقّيه بسورة الفيل
دراري صغار راهم خطفوهم راهم قتلوهم كل على غدرة
و الرئيس تاعنا راه متغبر مسكين مخدر فوق مخدة
الجندي يجاهد في كل خطرة يموت شهيد حياتو مخلدة
و الحكومة تاعنا خردة ما تعزي غير لعباد الخنثى
عاديك لبلاد راهي طايحة هام باعوها كي البضاعة
الشبيبة نصها ضايعة فـ الفلايك كلها طالعة
السعيد دار الفضاعة الشياتة راي تلحس فوق بعضاها
أنيس رحماني و سعيداني راهم ولاو اخوة من الرضاعة

[اللازمة](x2)
أنا ويّـاك ... أنا ويّـاك
أنا ويّـاك ... أنا ويّـاك
أنا ويّـاك ... أنا ويّـاك
أنا ويّـاك ... ديما نوكلوا عليهم ربّي

[المقطع الثالث]
الرئيس مريض من العام لي عدّا راه من العيادة للعيادة
لي كانوا حبابوا كالعادة عالكرسي ظهروا كل لعابة
قدام العالم و الأعداء جابوه بالعاني للعامة
جابو لو حفاضة وزيد قعّادة و صوروه في فمو تسيح لعابة
هديا كل باه تعرفوا شكون فهاد لبلاد قاعد يسيّر
باش تستعرفوا بلي السعيد راهو داير فيكم كل مزية
كون يخطيكم راي تتسيب توليو كيف سوريا دم يسيل
هدا هو الصح لكلام لمزيّن لي يصبروا بيه لعباد لي زيّك
مالا روح غير صفـق صفـق صفـق ، كي لبغل غير صدق صدق
سينو اسمك توسخ توسخ توسخ ، يقولوا خايب فسخ
البونديا راهي تدابز على المناصب درك راها تتنافس
يستغلوا فرايس حابس يابس ، موش قادر حتى يتنفس
سياسة اعفس اعفس اعفس ، مالتقشف راهم خايفين
بعد ما سرقوا نهبوا لهبوا ، هردونا عدنا كلنا متخلفين
فازي قلهم يا المخرفين يا الخرفان كل مرخوفين
يستاهلوا واحد يرخسهم كيف توفيق مخلوفي
ولا دركي civil حتى الشعب بخلوا فيه يكون
مام فالستاد آم زادوا شعلوها ولات كارتي كونطر كارتي
يا سي ميسوم جيب الكارني هز الستيلو ماركي ماركي
واش حا يجيك من حكومة وزيرها باباه كان حركي

[اللازمة](x2)
أنا ويّـاك ... أنا ويّـاك
أنا ويّـاك ... أنا ويّـاك
أنا ويّـاك ... أنا ويّـاك
أنا ويّـاك ... ديما نوكلوا عليهم ربّي