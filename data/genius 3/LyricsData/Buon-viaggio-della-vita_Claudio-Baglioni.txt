C'è chi va via col vento
Per non partir da solo
Chi si allontana col passo lento
Di un sogno preso a nolo

C'è chi si avvia di sera
Per andar via di meno
Chi tira su una speranza intera
Saltando sopra un treno

C'è chi promette stelle
Per darsi un po' d'aiuto
Chi cerca invano bugie più belle
Che frasi di un saluto
Che sono sempre quelle

Fai buon viaggio amore mio
Fai buon viaggio della vita
Finché c'è una strada e vai
Non è finita
Fai buon viaggio cielo mio
Nel passaggio di ogni giorno
Sia un incontro sia un addio
Un'andata od un ritorno

C'è chi prende la via dal retro
Così non vede gente
Chi s'incammina a testa indietro
Per non scordare niente

C'è chi va senza aprire bocca
Per dare un senso a tutto
C'è chi lo sa che a chi tocca tocca
Poi fa una festa a lutto

C'è chi si dà le mani
Per trattenersi ancora
Chi ha già la pena di star lontani
E ti comincia allora
E non passerà domani

Fai buon viaggio amore mio
Fai buon viaggio della vita
Finché c'è una strada e vai
Non è mai finita
Fai buon viaggio sogno mio
Nel miraggio di ogni giorno
Sia un incontro sia un addio
Un'andata od un ritorno

Ma vivere è un mestiere duro
Senza ferie è un lavoro scuro
Senza orario senza salario
Alle intemperie di ogni tempo
E un futuro di perché
Vivere è andare sempre avanti
Senza sosta tutti gli istanti
Senza fiato senza passato
E quale posta in gioco
È un'altra risposta che non c'è
Quando ci chiederemo se
Siamo esistiti per davvero

Fai buon viaggio tu
Fai buon viaggio della vita
Finché c'è una strada e vai
Non è non è mai finita
Fai buon viaggio cuore mio
Nel coraggio di ogni giorno
Se un incontro è già un addio
Un'andata è già un ritorno
C'è tutta una vita intorno a noi