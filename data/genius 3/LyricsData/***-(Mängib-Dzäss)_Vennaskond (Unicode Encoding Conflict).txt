Mängib dzäss nukrat põhjamaa tangot
Väiksel poodiumil laudade ees
Veidi tuikudes poisi käevangus
Minust möödud sa fuajees
Sinu kleidil on väsinud luiged
Oled ise kui väsinud luik
Mitmed pilgud sind saadavad muigel
Pahvak naeru on trompetihuik
Üle õla mulle silma veel teed sa
ülemeelik sa pole vaid teest –
Juues konjakit, õhtu said veeta
Lähed ööd veetma konjaki eest
Su sõbrannasid kadedus vaevab
Sest sul ikka ja alati veab
Neid sa homme taas lohutad naerdes:
Eilse kallima nime ei tea!
Kord ma tantsisin sinuga tvisti
Nagu tantsind on paljudki siin
Sinus mõistmatuks jäi mulle miski
Mida sinult ei küsinud siis:
Kui sind keegi kord tantsima palub
Ja sa tunned, et võpatab hing
Nii, et magus ja igatsev valu
Päeval-ööl saadab piinavalt sind;
Ning see igatsus püsib ja püsib
Sa ei märkagi ühtegi teist, –
Mida vastad sa talle, kui küsib:
"Kuidas elanud oled, mu neid?"
Ma ei moraaliapostel
Pole armunud poisina turd…
Siiski jutt sinust minuni kostev
Nagu sõbrale kuulda on kurb
Paljud mehed sind hüüavad: "Kompvek!"
Mina visalt sus inimest näen
Ma ei taha, et valjult kui trompet
Saatma elus sind irvitus jääks