C'erano altri come noi
Le storie della storia
Di polvere e di gloria
Uomini come noi...

Ci furono degli altri poi
Storie senza una storia
Vite senza memoria
Uomini e non eroi...

Prendimi le mani
Parla più che sai
Giura che domani tu ci sarai...
Dammi le tue mani
E ti porterò
Più lontano che potrò...

Ci sono altri come noi
All'alba di ogni storia
Tra pace e sparatoria
Uomini come noi...

Stringimi le braccia
Dimmi chi eri tu
La tua faccia non mi lasci mai più...
Aprimi le braccia
E ci lascerò
Tutto quello che io ho...

Un azzurro lungo un sogno
Che ci ha fatto vivere
Come un urlo in mezzo al cielo
Vola e va
Da me a te...

E altri ancora come noi
Saranno nuova storia
Di resa e di vittoria
Uomini e forse eroi...

Toccami sul cuore
Spiegami com'è
Che si nasce vive e muore perché...
Tienimi nel cuore
E saprò così
Che vivrò per sempre lì...

Un azzurro lungo un sogno
Che ci ha fatto vivere
Come un urlo in mezzo al cielo
Vola e va
Da me a te...

Quell'azzurro lungo un sogno
Vola e va
Da me a te...