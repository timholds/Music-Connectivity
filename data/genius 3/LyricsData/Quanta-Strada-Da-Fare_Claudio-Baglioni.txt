La mia faccia
Riflessa sul vetro
Ogni cosa sparisce
Succhiata all'indietro
Tutto quanto
Si è fatto sbiadito
Ed il campo diventa
Un immenso tappeto
La mia borsa di corda
Mi fa da cuscino
Non posso dormire
Nemmeno
Una striscia di asfalto
Che corre vicino
Insegue noiosa
Il mio treno
Ed il sole più rosso
Laggiù all'orizzonte
Dà l'ultimo addio lentamente
Un mucchietto di case
Aggrappate ad un monte
Mi sembrano
Come dipinte
E un pupazzo di paglia
Sperduto tra il grano
Non ha per compagno
Nessuno
La mia mente
Si perde lontano
Mi sento più libero
Sopra il mio treno
Quanta pioggia ho veduto
Cadere leggera
Quante volte ho sognato
Sui ponti la sera
Quanta polvere
Quante città'
Quanta vita ho lasciato
Qua e là
Quanta strada da fare
Però
Quanta strada
Ancora non lo so
Ed i fili dell'alta tensione
Si incrociano
E danzano
Senza ragione
La mia giacca di pelle
Ha perso un bottone
È vecchia
Ma va ancora bene
L'acqua calma del fiume
Riposa di lato
Più grigia
Vicino al canneto
La mia faccia
Riflessa sul vetro
Ogni cosa sparisce
Succhiata all'indietro
Quanta pioggia ho veduto
Cadere leggera
Quante volte ho sognato
Sui ponti la sera
Quanta polvere
Quante città'
Quanta vita ho lasciato
Qua e là
Quanta strada da fare
Però
Quanta strada
Ancora non lo so