Ma perché di tanti proprio questo stesso posto
Dove ci trovammo tardi e ci lasciamo troppo presto
Che facciamo abbiamo chiesto e solo il vento ci ha risposto
Tanto la sua musica va avanti pure senza testo
E ammazziamo il tempo e ammazza noi quel tempo indietro
E il sole taglia il mare e il nostro amore in due come un aratro
E finiamo tutta questa strada metro dopo metro
Perché dietro a un gran finale serve sempre un bel teatro

E la canzone degli amori infelici
L'ultima occasione per attori e attrici

Io non lo so perché ma è un po' buffo
Stare io e te su un crepaccio
Quasi come ad aspettare il tuffo
E buttare lì a casaccio un che di diverso
Uno scherzo sì
Come fossi io il tuo pagliaccio
Cercare qui
Dentro ad un setaccio ciò che è perso
O almeno poi
Tutto quello che sta in un abbraccio
Fra di noi

E non ci resta
Che dipingere la scena con l'ultimo sguardo
Come mettersi di schiena a quel falsario del ricordo
Quanto abbiamo corso insieme per tagliare già il traguardo
Tanto vincitori o vinti ci stringiamo in un accordo

Se non siamo più come ci siamo amati
E non sapremo mai quel che saremmo stati

Io non lo so com'è ma è successo
Mentre prendo te col tuo braccio
Con lo stesso impaccio allora e adesso
Non so dire no uno straccio in più di parola
Una sola no
Sulle labbra dure di ghiaccio
Morire un po'
Come avessi un laccio sulla gola
Ma tanto poi
Tutto il resto è tutto in un abbraccio
Tra di noi