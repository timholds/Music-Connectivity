Me unelmate tütarlastest
On ummistunud mõisasaalid
Neil meie käed on segand kasted
Ja puhtaks rookind kapsad, kaalid
Näe härrasmehi daamid käel
Sampanjaklaasid vahutavad...
Siis kaikub koka räme hääl:
"Nüüd köögipoisid lahkuvad!"
Klassivõitlus, klassivõitlus
Klassivõitlus, klassivõitlus
Kui valmis vaaritatud road
Et kaitsta oma reich'i
Kokk korjab kokku kööginoad
Ja ööseks peidab seifi
Siis õhtul: räpane lokaal
Kus kortliviisi voolab viin
Käib vaidlus, kumb see koka saab
Kas võllas või siis giljotiin?
Klassivõitlus, klassivõitlus
Klassivõitlus, klassivõitlus
Kui idataevast tõuseb koit
Meid jälle gong lööb tööle
Peaparandus ja hapu toit
Ja jälle kulbid vööle
Su kere vinge köögikarm
Aast-aastalt hautab pehmeks
Siis jalaga - kuis tõuseb tarm -
Lööd potid kahte lehte
Klassivõitlus, klassivõitlus
Klassivõitlus, klassivõitlus
Sind ka see nõudepesumutt
Ei vaata enam himuralt
Ükskama kõik! Ei aita nutt
Las koka pragab: "Simulant!"
Su süda rahulikult lööb
Veel siis kui jalad jahtuvad
Kokk katla taha! Ootab töö!
Kuid köögipoisid lahkuvad
Klassivõitlus, klassivõitlus
Klassivõitlus, klassivõitlus