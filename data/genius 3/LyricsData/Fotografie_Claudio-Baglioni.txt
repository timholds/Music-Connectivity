Un azzurro scalzo in cielo
Il cielo matto di marzo e di quel nostro incontro
Al centro tu poggiata sui ginocchi
E il vento ed i capelli sui tuoi occhi...

Qui l'ombra cade giù dalla tua mano
Un orizzonte di cani abbaia da lontano
Tu aggrappata alla ringhiera
Di una tenera e distratta primavera...

Pomeriggio lento e un po' svogliato
Maggio è andato via... un dito sotto il mento
E gli uccelli fuggono infilando il verde
Dove la città si perde...

Sopra un foglio di carta vetrata
Luglio e tu sdraiata
Tu sporca di baci e sabbia
A cercar le labbra smisurate dell'estate sulle mie...

In quest'altra stiamo insieme
E come ridi di gusto e fino a soffocarti
Io stringevo agosto e te
Bevendoti con gli occhi miei per non scordarti...

E ancora tu tra file di alberi
Che cuciono colline di uva bianca
Tu sei stata un giorno intero a bere vino
E un contadino col bicchiere in mano lì vicino...

Foglie arrugginite in fondo al viale
E nuove voglie e tu qui sei venuta male
La tua faccia un po' tirata
E una risata senza più allegria e incoscienza...

L'aria acerba della domenica mattina
Sopra l'erba tu e lacrime di brina
Guance colorate mentre sbucci
Arance e stupide bugie...

Resta lì
Non muoverti
Sorridi un po'
Adesso voltati...
Fai così
Appoggiati
Non dire no
Amore guarda qui...

Gennaio e il fiato grosso scalda le parole
Il sole andava giù cielo di marmo rosso
Tu un po' nera contro quella sera
Che scavava il nostro addio e scappava...

La pioggia fina salta sopra i marciapiedi
Noia meschina e tu tu guardi ma non vedi
Che è finita e tra le dita
Non ci sono che fotografie...

Un azzurro scalzo in cielo
Il cielo matto di marzo e di quel nostro incontro
Al centro tu poggiata sui ginocchi
E gli occhi tuoi per sempre nei miei occhi...