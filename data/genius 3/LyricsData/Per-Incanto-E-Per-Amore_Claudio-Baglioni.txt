Fa' che il tempo di un uomo non sia
Un istante e poi via
Che non lascia mai niente di sé
Nella storia di tutta la povera gente
E che un timido abbraccio non sia
Solo un frutto di inverno
Ma un seme d'eterno
Fa' che sia così
Come un canto del cuore
Come per incanto e per amore

Fa' che il senso di un uomo non sia
La paura di amare o la scia
Di una barca legata
Che non prende il mare
E che questa già vecchia ribelle speranza non sia
Più l'assurda distanza
Tra gli occhi e le stelle
Fa' che sia così

Come un canto del cuore
Come per incanto e per amore

Fa' che il viaggio di un uomo non sia
La bugia di una meta
Ma la verità della strada
Che è lunga e segreta
E che un pugno di riso non sia
Solo un altro abbandono
Ma almeno la via di un sorriso e un perdono
Fa' che sia così

Per incanto e per amore

Fa' che il cielo dì un uomo non sia
Questa notte infinita
Ma un'alba di vita
Su tutta la terra
E che l'ultima guerra è finita
In un mondo con meno ingiustizia
Capace di un gesto di pace e amicizia
Fa' che sia così

Come un canto del cuore
Come per incanto e per amore

Fa' che il tuo prossimo sia
Non soltanto chi ti è accanto
Ma anche il prossimo che verrà qui
Per incanto fa' che sia così
Per amore fa' che sia così