Lascia che sia tutto così
E il vento volava sul tuo foulard
Avevi già preso con te
Le mani le sere la tua allegria...

Non tagliare i tuoi capelli mai
Mangia un po' di più che sei tutt'ossa
E sul tavolo fra il tè e lo scontrino
Ingoiavo pure questo addio...

Lascia che sia tutto così
E il cielo sbiadiva dietro le gru
No non cambiare mai e abbi cura di te
Della tua vita del mondo che troverai...

Cerca di non metterti nei guai
Abbottonati il paltò per bene
E fra i clacson delle auto e le campane
Ripetevo "non ce l'ho con te"...

E non darti pena sai per me
Mentre il fiato si faceva fumo
Mi sembrava di crollare piano piano
E tu piano piano andavi via...

E chissà se prima o poi
Se tu avrai compreso mai
Se ti sei voltata indietro...
E chissà se prima o poi
Se ogni tanto penserai
Che son solo...

E se adesso suono le canzoni
Quelle stesse che tu amavi tanto
Lei si siede accanto a me sorride e pensa
Che le abbia dedicate a lei...

E non sa di quando ti dicevo
"mangia un po' di più che sei tutt'ossa"
Non sa delle nostre fantasie del primo giorno
E di come te ne andasti via...

E chissà se prima o poi
Se tu avrai compreso mai
Se ti sei voltata indietro...
E chissà se prima o poi
Se ogni tanto penserai
Che io solo resto qui
E canterò solo
Camminerò solo
Da solo continuerò...