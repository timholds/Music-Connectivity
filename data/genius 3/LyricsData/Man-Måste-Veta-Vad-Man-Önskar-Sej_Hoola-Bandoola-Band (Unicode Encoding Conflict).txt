Det är nånting, jag vill säga dej
Jag hoppas, du hör på
Om du öppnar bägge öronen
Så kanske du förstår
Det är svårt att vara hederlig
När drömmarna blir av
Man måste veta vad man önskar sej
För att få vad man vill ha

Men nu står du liksom månglarna
På Veronas grönsakstorg
Och låtsas sälja dina varor
Från en flätad videkorg
Och du köpslår så förslaget
Och du tar så pass bra betalt
Att hur än kunden förödmjukar sej
Blir affären aldrig av

Ja, det är svårt att va sjuk
När medicinen tar slut
Det vet väl du…
Men om det inte finns hjälp
Får man väl bota sej själv
För att komma ut

Du säger att du älskar djur
För att dom är precis som barn
Och sen skriker du hysteriskt
När vi skickar dej en gam
Och du säger att du älskar oss
Och du vill lindra världens nöd
Men du ger din kärlek liksom när
Du ger en fattig gammal bröd

Ja, det är svårt…

Nu står vi här och väntar
Medan regnet öser ner
Och fast det regnar småspik
Så blir vi bara fler och fler
Och snart ska tåget starta
Du har ju sagt, du ville med
Men om du inte kommer nu
Så kommer du för sent
Ja, om du inte kommer nu
Så kommer du för sent