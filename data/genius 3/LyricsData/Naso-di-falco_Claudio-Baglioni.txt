Fu il sogno di volare solitario
Là dove soltanto il falco va
Ma era ancora incerto come un pulcino bagnato
Che cerca di tornar nel guscio
Appena nato
E di quel falco cacciatore di stelle
Pur non avendo le ali mai
Gli venne naso e gambe a guadagnare un ramo sospeso
E gli occhi andavano lontano
E senza peso...

Perché crescono i capelli
Come l'erba sopra le campagne
E se i pesci ed i coralli
Hanno mai veduto le montagne
Chi colora una farfalla
E se stanno le isole a galla
Perché il cielo è così azzurro
Quando l'aria è trasparente e non si tocca
Se le stelle fanno un carro
Se la luna ha veramente occhi naso e bocca
E se l'infinito esiste
Non è anche dentro me...

Naso di falco
A becco in su
Sull'albero più alto
Guarda laggiù...

Chi ha ingannato il cielo di Ustica
Chi ha imbiancato Medellin
Chi ha negato già Timisoara...
Mille aghi nella mente
E niente mai risposte...

Se ci fossero due soli
Che così sarebbe sempre giorno
Perché pure gli animali
Non si fanno un fuoco e stanno intorno
L'acqua non si può tagliare
E se è maschio o femmina il mare
Se si può scavare un pozzo
Fino al centro della terra e che si trova
E il mio cuore di ragazzo
Perché batte e se mai batterà una guerra nuova
Se i cavalli delle giostre
Corrono le praterie...

Naso di falco
A becco in su
E il tempo è freccia e arco
E soldato blu...

Chi ha insozzato il vento a Chernobyl
Chi ha assetato Napoli
Chi ha schiacciato i cuori dell'Heysel...
Mille aghi nella mente
E niente mai risposte...

Naso di falco
- si è fatto grande il piccolo guerriero -
A becco in su
- legni inarcati non ci son più -
E il tempo è freccia e arco
- da cavalcare sul sentiero del sole -
E non torna più
- e del serpente contadino -
Cuore all'assalto
- fu il sogno di volare solitario -
A becco in su
- là dove solo c'è verità -
Di un albero più alto
- incerto come un uomo che si è perduto -
Di tutto il blu
- e cerca di tornare indietro...

Per salire lassù
Dove un sogno è ancora libero...
Per salire più su
L'aria non è cenere...
Per salire più su
La mia casa è sopra un albero...
Per salire più su
Nelle strade ci si perde in cielo e in mare no...
Per risalire lassù
Dove un sogno è ancora libero...