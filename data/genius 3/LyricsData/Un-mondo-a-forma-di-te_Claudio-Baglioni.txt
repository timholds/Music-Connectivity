Meglio di no non voltarsi mai quando si va via
Perché voltarsi è già un po' tornare è già nostalgia
E non si va mai così lontano e mai via di qua
Mai come quando non si sa bene dove si va
La culla di foschia di un piccolo mattino
E come una malìa mi si versò nel cuore
Ed io inseguii la scia forse di un palloncino
Scivolando via senza rumore
Così si va non perché ci sia qualche cosa poi
Che è da vedere ma per vedere cosa c'è in noi
E poi non vedi mai ciò che pensi che incontrerai
Ma trovi sempre quello che non hai pensato mai
Un altro sole in più saliva sulla strada
Ed io scendevo giù con passi da impostore
E intinsi dentro il blu la punta di una spada
Non odiarmi tu senza rancore
Me ne vado da te
Con un sasso nel cuore
Senza rancore
Non averla con me
E firmai il viaggiatore
Con quella eterna febbre in noi
Per ciò che non siamo mai stati
Andiamo per campare
Già delusi e stanchi
Viviamo come zebre poi
Rinchiusi dietro gli steccati
Illusi di sembrare
Dei cavalli bianchi
Io allora presi via con me
Pronto a sfidare le mie stelle
E poi che fine avremmo fatto
Io e te
Saresti tu moglie di un re
Oppure amante di un ribelle
Od infermiera a un matto
O sposa a un martire senza più amore
Ciò che hai davanti è di più di quello che hai avuto già
Anche se quello che hai avuto sempre davanti sta
E tanto quello che perdi non ti perdona mai
Perché per perdere e perdonare ci vuole sai
E se ora vado via arrivederci a un giorno
E non sarà l'addio di questo viaggiatore
Un grano di utopia ti porto al mio ritorno
Un universo mio
Senza colore
I bianchi misero i neri ma ci pensi com'è
A combattere i gialli un mondo senza colore
Per tenersi ciò un mondo a forma di te
Che presero ai rossi sulla rotta del cuore
Senza squallore
Le borse crebbero a nord ma ci pensi com'è
Sulla fame del sud un mondo senza squallore
Mafie dell'est un mondo a forma di te
Nelle banche dell'ovest sulla rotta del cuore
Senza dolore
Le madri piansero i figli ma ci pensi com'è
Che non sono tornati un mondo senza dolore
Da una guerra in cui un mondo a forma di te
Stuprarono donne sulla rotta del cuore
Senza terrore
I vili fecero i forti ma ci pensi com'è
Con le sorti dei vivi un mondo senza terrore
I buoni uccisero un mondo a forma di te
Tutti i cattivi sulla rotta del cuore
Senza più orrore