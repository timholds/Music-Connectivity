Dom säger, Lasse är så liten
Och hela världen är så stor
Så det bästa, han kan göra
är att stanna där han bor
Och att allt är så komplicerat
Att man ska akta sej för att tro
Att man kan fatta det
Eller begripa det…
Men vi har sagorna på vår sida
Just för det att vi är små
Och får man lite hjälp att tyda texten
Så blir den lättare att förstå
Och vi har Mästerkattens stövlar
Gömda i vår garderob
Ifall vi behöver dom

Klarare
För varje dag blir vädret klarare
Vi klarar det
För varje dag blir den saken klarare
Vi ska begrava det
Det som förtryckte och förslavade
Vi klarar det
För varje dag blir det lite klarare

Och dom försöker lura i en
Att historien har ta’tt slut
Så att man inte ska bekymra sej
Om hur det kommer att se ut
Ja, som om allting som har hänt förut
Skulle leda fram till nu
Och inte vidare
Långt, långt vidare…
Men har vi tur så tar historien
Inte slut på länge än
Och det är vi som är legenderna
För dom som kommer sen
Men chanserna idag
Kommer kanske aldrig mer igen
Ifall vi inte tar dom

Klarare…