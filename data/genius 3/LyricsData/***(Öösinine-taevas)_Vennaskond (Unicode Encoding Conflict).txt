Öösinine taevas
Ja selle all mustad
Suurte majade siluetid
Aknaruudud kollased, roosad, valged
Neoonreklaamide ketid
Undab õhtune tänavamagistraal
Järjest autosid viies ja tuues
Seisan kõnniteel
Just nagu väikene poiss
ülestõstetud kraega kuues
Silmipimestav-ere on laternahelk
Masinatel, mis tulevad rodus
Neil, mis lähevad
Stopptuled kumavad nii
Et ma tunnen, nagu poleks mul kodu
Tahaks nendega kaasa!
ükskõik kuhu-kaasa!
Väike poiss ei mõtle: ta tunneb
Miski tahab must välja
Miski tahab must välja
Aga kurk on kui suletud yunnel
Olen väike poiss
Alles hakkan ma mõistma:
Kõik, mis tuleb, meil pimestab silmad
Tagatulesid nähes me tahame minna
Aga siis juba
Jäimegi ilma
Seisab väikene poiss
Nagu mõistmatu soov
Juuksed sadadest tuultest kahus
Undab tuledes tänavamagistraal
Elu kivise linna rahus