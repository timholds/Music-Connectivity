Notti di nessuno
Notti sfrigolanti di lampioni
Notti raggomitolate sui termosifoni
Notti di telefonate a letto
Notti di TV private
Occhi naufraghi di gatti sul tetto
Notti per star su...

Notti in macchina a parlare
Il vetro basso per fumare
Notti di canzoni vecchie ancora buone da cantare
Notti buie come un forno
Notti insonni prima di un gran giorno
Notti dure di illusioni
Lunghe e scure di caffè...

Notti di treni frettolosi
Che attraversano stazioni
E scuotono valigie e cuori
Notti di case illuminate
Di parole grosse e di rumori
Notti uscite da una festa
Notti con i bigodini in testa
Notti e nuvole più grandi del cielo
E il gelo di un autogrill...

E se stanotte tu mi fossi accanto
Stanotte che ti voglio e non sai quanto
E se potessi fare in modo che Roma
Non fosse lontana per te
Tu che sei stata e sarai
Tra le persone più mie
Tu che mi stai nei quattro angoli del cuore
Ridammi in queste mani senza amore
L'amore delle mani tue...

Notti assonnate di lancette
Che sbucciano i minuti
E pioggia dietro i vetri e cordicelle
Notti di alberi fioriti
Di nuovi nidi e nuove stelle
Notti di un antifurto disperato
Notti volanti di polizia
Notti di un amore disgraziato
Notti senza compagnia...

Notti di strade spalancate di vento
Notti e già ne avrò contate cento
Notti e quante notti amare
Ad aspettare te...